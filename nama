ঐতিহাসিক ৫ আগস্ট ছাত্র-জনতার গণঅভ্যুত্থানে শেখ হাসিনা সরকারের পতনের পর দেশের বিভিন্ন ক্যাম্পাসে ছাত্ররাজনীতি নিষিদ্ধ চেয়ে আন্দোলনে নামেন একদল শিক্ষার্থী। এরই ধারাবাহিকতায় গাজীপুরের ঢাকা প্রকৌশল ও প্রযুক্তি বিশ্ববিদ্যালয়েও (ডুয়েট) সব ধরনের ছাত্ররাজনীতি নিষিদ্ধের দাবি উঠে। শিক্ষার্থীদের দাবির প্রেক্ষিতে ওই বছরের ৪ সেপ্টেম্বর ডুয়েট সব ধরনের ছাত্ররাজনীতি নিষিদ্ধ করা হয়।

জানা গেছে, তখন ছাত্ররাজনীতি নিষিদ্ধ চেয়ে আন্দোলনে নামা শিক্ষার্থীদের একটি অংশ সদ্য ঘোষিত শাখা ছাত্রদলে পদ পেয়েছেন। এমনকি পদ পাওয়া সভাপতি ও সাধারণ সম্পাদকও ছিলেন ওই আন্দোলনের সামনের সারিতে। সেই ঘটনার একটি ভিডিও দ্যা ডেইলি ক্যাম্পাসের কাছে রয়েছে। সেখানে সদ্য ঘোষিত শাখা ছাত্রদলের সভাপতি ও সাধারণ সম্পাদকসহ ৬-৮ জন নেতা ছিলেন বলে নিশ্চিত করেছেন উপস্থিত শিক্ষার্থীরা। এসময় মিছিল থেকে ছাত্রদলের সভাপতি ও সাধারণ সম্পাদকের পাশে দাঁড়িয়ে এক শিক্ষার্থীকে ছাত্ররাজনীতি নিষিদ্ধের বিপক্ষে নানান স্লোগান দিতে দেখা যায়।

দ্য ডেইলি ক্যাম্পাস/০২ মার্চ ২০২৫ (https://thedailycampus.com/news/printarticle/173105)
