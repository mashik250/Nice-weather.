পাবলিক প্লেসে ধূমপান নারী–পুরুষ সবার জন্য অপরাধ বলে মন্তব্য করেছেন স্বরাষ্ট্র উপদেষ্টা লেফটেন্যান্ট জেনারেল (অব.) জাহাঙ্গীর আলম চৌধুরী। কেউ যেন পাবলিক প্লেসে ধূমপান না করেন, সে জন্য সবার প্রতি অনুরোধ জানিয়েছেন তিনি।

গতকাল শনিবার সন্ধ্যায় রাজধানীর লালমাটিয়ায় দুই তরুণীর ধূমপান ঘিরে উত্তেজনা এবং শেষ পর্যন্ত তা থানা–পুলিশে গড়ানোর ঘটনা প্রসঙ্গে সাংবাদিকদের এসব কথা বলেন উপদেষ্টা।
